---
title: "Home"
description: "Varkensvlees van varkens uit regeneratieve landbouw in Opwijk. Varkens die 100% buiten leven met veel ruimte en lokaal, duurzaam voeder. Vers en diepvries. Bestel online."
keywords: ["varkensvlees", "boerderij Opwijk", "lokaal vlees", "duurzaam vlees", "akkervarkens", "scharrelvarken", "biologisch vlees Vlaanderen"]
image: "/img/slide1.jpg"
---

## Waarom Akkervarken?

Ons verhaal begon met twee varkens en een experiment. We wilden ons weiland
laten omploegen — natuurlijk, zonder machines. Het resultaat? Vernieuwd
grasland én vlees van **uitzonderlijke kwaliteit**. Zo goed zelfs, dat we
besloten: dit moeten meer mensen proeven.

### Buiten leven, zoals het hoort

Onze varkens leven **100% buiten**. Met veel ruimte, frisse lucht en de
vrijheid om te doen wat varkens graag doen: wroeten, spelen en slapen in de
modder. Geen krappe hokken, geen stress, gewoon varken zijn.

Door regelmatig te roteren tussen percelen blijven zowel de dieren als de bodem gezond. Het resultaat proef je: vlees met smaak en karakter.

### Lokaal voer, eerlijke keuzes

We voeren onze varkens met **lokale gewassen**: veldbonen, erwten, tarwe en gerst. Aangevuld met groenten en fruit uit reststromen. Geen geïmporteerde soja of maïs, maar voeding van dichtbij.

### Kleinschalig en persoonlijk

We houden het bewust klein. Elk dier krijgt de aandacht die het verdient. **Geen nummers, maar karakters.** We kennen onze varkens, en dat zie je terug in de kwaliteit van het vlees.

## Hoe het werkt

Bestellen bij Akkervarken is eenvoudig:

1. **Kies je pakket** in onze [webshop](/webshop/) uit de beschikbare batches
2. **Plaats je bestelling** via e-mail — we bevestigen binnen één werkdag
3. **Haal af op de boerderij** op één van de aangegeven ophaaldagen
4. **Betaal bij afhaling** — contant of via Payconiq

**Let op:** Elk pakket is uniek! We slachten niet op vaste gewichten zoals in de industrie, maar wanneer het dier er klaar voor is. Daardoor kan de samenstelling en het gewicht wat variëren. Geen eenheidsworst, maar wel (h)eerlijk vlees.

## Klaar om te bestellen?

Bekijk ons aanbod en plaats je bestelling. Verse vleespakketten rechtstreeks van de akker.

[Naar de webshop](/webshop/)
