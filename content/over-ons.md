---
title: "Over ons"
description: "Mathias en Jolien, twee boeren met passie voor dieren en natuur. Ontdek hoe wij onze akkervarkens houden met respect voor dier, mens en natuur."
keywords: ["Mathias en Jolien", "boerderij Opwijk", "akkervarkens", "Mergellandschapen", "duurzaam boeren", "lokaal voeder"]
image: "/img/me.jpg"
---
# Over ons

We zijn twee boeren met een hart voor dieren en de natuur. Al jarenlang houden
we **Mergellandschapen** — een robuust en zeldzaam ras dat perfect bij ons
past. Rustig boeren, kleinschalig, en in harmonie met het landschap. Dat is
onze stijl.

{{< img src="/img/me.jpg" alt="Mathias en Jolien" style="polaroid" >}}

## Hoe het allemaal begon

Enkele jaren geleden besloten we, half voor de grap, om twee varkens in te zetten om ons weiland om te ploegen. Onkruiden weghalen, de grond opnieuw leven inblazen, je kent het wel. Het bleek een schot in de roos! Het grasland werd prachtig vernieuwd én het vlees was... wauw. Van uitzonderlijke kwaliteit.

En zo ontstond **Akkervarken**.

{{< img src="/img/blij-varken.jpg" alt="Blij varken" style="polaroid" >}}

## Buitenleven voor onze varkens

Onze varkens leven buiten. Met **veel ruimte, frisse lucht en zachte aarde onder hun poten**. We houden het bewust kleinschalig, zodat we elk dier de aandacht kunnen geven die het verdient. Geen nummers, maar karakters.

Door regelmatig te roteren tussen percelen houden we zowel de dieren als de bodem gezond. De varkens zijn blij, de grond wordt rijker, en wij zijn tevreden. Win-win-win!

{{< img src="/img/modder-varken.jpg" alt="Blij varken" style="polaroid" >}}

## Lokaal voer, eerlijke keuzes

We werken **lokaal en duurzaam**. Geen ingevoerde soja of maïs, maar voer van dichtbij: veldbonen, erwten, tarwe en gerst. Aangevuld met groenten en fruit uit lokale reststromen. Want waarom iets importeren als het hier groeit?

Zo sluiten we kringlopen en dragen we bij aan een eerlijker voedselsysteem. Goed voor de dieren, goed voor de bodem, goed voor jou.

{{< img src="/img/eet-varken.jpg" alt="Blij varken" style="polaroid" >}}

Dit alles zou niet mogelijk zijn zonder de steun en hulp van de **familie Magnus**. Zij kweken het lokale voer voor onze varkens en stellen hun land beschikbaar zodat onze dieren er kunnen leven en wroeten.

Zonder hun vertrouwen en bereidheid om samen te werken aan een regeneratief systeem, zou Akkervarken niet bestaan. Het is dankzij deze samenwerking dat we kunnen blijven doen wat we doen — kleinschalig, lokaal en met respect voor mens, dier en bodem.

## Waar het om draait

Bij **Akkervarken** draait het om **respect voor dier, mens en natuur**. En dat proef je — in een (h)eerlijk stukje vlees, met smaak en verhaal.

_Benieuwd? Kom eens langs of [neem contact op](/contact)!_
